# IMS Projekt 2019

### Hrabošová krize (model CA)

- Prostudujte současný a historický průběh populací hraboše v krajině a na polích v ČR a okolních zemích. 
- Prostudujte metody regulace populace hrabošů. 
- Vytvořte prognostický model populační exploze hrabošů a možných protiopatření (aplikace jedů, hluboká orba, instalace přirozených predátorů).
- Vytvořte prostorový model jako celulární automat - buď na malé území s větším detailem nebo na větší územní celky. 

## Všeobecný popis zadání

- Prostudujte zadanou problematiku.
- Zvolte si vlastní specifikaci problému k sestavení simulačního modelu a simulační studie. 
- V rámci studie navrhněte vlastní nebo analyzujte navrhovaná protiopatření vedoucí ke zlepšení stavu věci. 
- Na modelu ukažte důsledky navrženého protiopatření do hospodářství, životního stylu, pracovního uplatnění apod. 
- Modely zaměřujte na prognózu budoucího vývoje.

Studii pojměte jako kritiku nebo obhajobu protiopatření, které jsou v daném kontextu společensky diskutovány nebo prosazovány. 

**Zkoumejte proveditelnost protiopatření/plánů/záměrů a jejich ekonomickou náročnost.**

Model může být formulován jako Systém hromadné obsluhy, pokud v daném tématu lze ukázat obslužné linky a fronty. Jinak model zpracujte jako diskrétní systém pracující v čase (systém má nějakou časovou evoluci). Pokud má model jasně daný prostorový charakter, pak ho navrhněte jako celulární automat.

**Podklady pro sestavení modelu čerpejte z veřejně dostupných zdrojů nebo z vlastních zjišťování v terénu.**
**Studie musí být opřena o alespoň jeden dohledatelný a citovaný zdroj, který přináší údaje o zkoumané problematice nebo o příbuzné problematice.**

## Navrhovaný postup 
Nastudujte problematiku, **identifikujte fenomén vhodný pro další zkoumání**, jeho projevy, souvislosti a možná řešení. 

Vytvořte simulační model popisující zkoumaný fenomén a vliv možných řešení. 

Zkoumejte dopady možných řešení do ekologie, hospodářství, politiky, životního stylu a podobně. 
Kriticky zhodnoťte své nálezy. 
Sepište o věci simulační studii prezentující fakta o situaci, konstrukci modelu, provedené experimenty, komentáře experimentů a vaše závěry. 

Výstupem projektu nechť je počítačový model a dokument se simulační studií.

## Hodnocení
**Hodnocena bude zejména validita modelu a kvalita argumentace.**  

Není nutné, aby zkoumaná problematika byla "nadmíru složitá”. 

**Je nutné aby:**
- **studie vycházela z hodnověrných podkladů,**
- **simulační model validně reprezentoval studijní podklady,**
- **simulace přehledně ukázala stav věci nebo prognózu vývoje.**

*V experimentování s modelem se zaměřte na různé strategie protiopatření nebo obecně cesty vývoje. 
Hlavním cílem projektu je vytvořit smysluplnou simulační studii opřenou o vlastní simulační model.*

## Poznámky

##### Vědecké články - přístup:
[VUT databáze](https://www.vutbr.cz/uk/eiz/databaze)
[Mendelu závěrečné práce - databáze](https://is.mendelu.cz/zp/?lang=sk)

##### Programování:
[About cellular automata](https://natureofcode.com/book/chapter-7-cellular-automata/)
[Github IMS Simulation](https://github.com/Raiper34/IMS-Simulation)

## Výsledek hodnocení
#### 18/20b
